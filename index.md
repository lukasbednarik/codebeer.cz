---
layout: default
title: Domů
---

# Code Beer

Za Code Beer se skrývá komunita, která propojuje vývojáře seniory, juniory a lidi se zájmem
o vývoj software. Členové komunity se vzájemně podporují a díky tomu rostou.
Sdílíme zkušenosti z rostoucích firem, z korporátů, konferencí. Bavíme se nejen o návrhu efektivní
architektury, programovacích jazycích, automatizaci a dobrých praktikách vývoje, ale také o vedení lidí,
metodikách vývoje software, motivaci a firemní kultuře.

Potřebujete poradit? Podpořit? Zaškolit? Je nás tu hodně a věříme, že to jde.

## Typické Code Beer

Code Beer začíná připravenou prezentací z oblasti nových technologií,
vedení lidí nebo metodik vývoje software. V některých případech s námi sdílí
zkušenosti Scrum Masteři, jindy mluvíme o technických věcech, kterým nejlépe rozumíme sami.

Ve druhé části večera má každý možnost hodit do klobouku své téma k diskuzi.
Většinou se nestihneme zabývat všemi tématy, proto se z klobouku losuje a o vylosovaném
tématu následně deset minut diskutujeme.

S jakými tématy jsme se setkali v minulosti?

- Kariérní dráha vývojáře.
- Funguje nebo nefunguje párové programování?
- Co u vás lidi motivuje?
- Existuje něco jako *dobrá architektura*?
- Jaký další programovací jazyk zkusit a proč?
- Jsou vývojáři dobře placení?
- Má smysl role architekta?

Někdy se místo celého Code Beer přesuneme do Impact Hubu, kde pořádáme [Coding Dojo](https://codingdojo.org/) nebo
[Architectural Kata](https://archkatas.herokuapp.com/). Do budoucna bychom chtěli zkusit
řešit úkoly [Free Code Camp](https://www.freecodecamp.org/) při párovém programování.

Pro informace o plánovaných srazech navštivte [Code Beer](https://www.facebook.com/groups/free.code.beer/)
na Facebooku nebo koukněte do kalendáře níže.

## Kalendář vývojářských akcí

Kromě komunity udržujeme [Kalendář vývojářských konferencí, eventů a meetupů](/kalendar) v ČR a na Slovensku.

{% include calendar.html %}

Podívejte se na [seznam akcí, které sledujeme](/kalendar).
